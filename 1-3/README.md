АНАЛИЗАЦИЯ НА НЕДОСТЪПЕН УЕБСАЙТ

Уебсайт: https://www.spacejam.com/1996/

Първият проблем на този уебсайт е още в намирането му. Това е старият уебсайт на Space Jam, но по-новият дори не функционира. Освен това този уебсайт има 2 копия в уеб пространството, което го прави още по-объркващ. На главната страница се намира логото на уебсайта, около него са разположени бутони към различни страници, а под всичко това има червен текст на космически фон. Текстът се прочита трудно, дори и от хора с добро зрение, което го прави сравнително недостъпен за хора с проблеми със зрението. Разглеждайки HTML markup-а на уебсайта се вижда, че някои от бутоните са линкове, а някои са снимки. Това ще доведе до проблеми при използването на Screen Reader. Всяка снимка има свой "Alt" таг, но мисля, че могат да бъдат малко по-описателни - няма достатъчно информация в тях. Друго нещо, което забелязах, е че страниците са направени под формата на таблици. Не съм сигурен дали това представлява истински проблем или не, но ми се струва, че не е добра практика. В този уебсайт липсват header тагове, които са важни за намирането на уебсайта в WWW. При сърфиране из подстраниците на уебсайта се забелязва непостоянството на линковете. В някои страници, за да се върнеш назад логото на Space Jam е в горния ляв ъгъл, а в други - в долната част на страницата. Говорейки за хиперлинкове, потребителят няма никаква подсказка за това, как се изпозлва сайта, трябва сам да разбере, че снимките са линкове.
