 За този доклад ще използваме уебсайта на New York Times, които са водещ издател на делнични вестници, съдържащи новините и най-важните неща, които човек трябва да знае за страната и града. Съдейки по казаното до тук можем да твърдим, че този уебсайт най-вероятно има голяма аудитория. Използвайки уебсайта similarweb.com, можем да потвърдим, че това е 85-ият най-използван сайт в света и е на 30-то място в САЩ. Толкова голям и важен сайт следва да бъде бърз и добре оптимизиран, но за жалост това не е така. 
 
 Като за начало, в уебсайта има неизползвани импортирани JS файлове, които забавят системата с около 2 секунди. Използваният код също е бавен, отнема му 4 секунди да се изпълни нацяло. DOM структурата не е оптимизирана, в нея има много елементи, а това забавя уебсайта, калкулациите в него и неговата стилизация. В уебсайта има дълги вериги от "критични" заявки, които трябва да се изпълнят преди да се визуализира уебсайта. За да се подобри скоростта на сайта трябва или тези вериги от заявки да се намалят, или поне ако има ресурси, които не са абсолютно необходими за стартирането на страницата, те да се деферират (от defer). Същото може да се направи и с всички снимки на всички страници, които не се виждат веднага като се зареди файла, а са по-надолу (тоест да се използва т.нар. "lazy loading"), както и с необходимите на по-късен етап CSS и JS. В уебсайта се изпозлва сравнително голямо количество third-party код, който също трябва да се зареди и също забавя процеса. Препоръчително е такива ресурси да не се използват и броят им да бъде минимален, но ако се налага, поне да бъдат заредени след визуализирането на страницата (отново използвайки defer). Може би най-големият проблем на този сайт са неговите огромни мрежови товари. Тези товари не само неизбежно забавят сайта, но и костват повече пари на потребителите, понеже те трябва да използват повече интернет, за да ги заредят. Най-проявените примери са две идентични видеа, които са вградени в самия HTML, а не ползват утвърдени, по-добри видео плейъри.

 Обобщено, този уебсайт е тромав поради 2 основни причини: той използва големи и много на брой мрежови товари и чужди ресурси и зарежда всичките си ресурси преди визуализиране на страницата, вместо да зареди само най-важното първо и да остави другото за по-късно. Докладът беше извършен с помощта на GTMetrix и Google PageSpeed Insights, които използват и Lighthouse в своите анализи.

 Линкове:
 https://www.nytimes.com/
 https://www.similarweb.com/
 https://gtmetrix.com/
 https://pagespeed.web.dev/
